# Какво е дзен?
Дзен е точното предаване на дзадзен практиката. Това е практика на правилна стойка и дишане с единение на тялото и ума, в която отпадат идеите, откривателският дух, личната изгода и напълно се разделяме с бъркотията на егоистичния ум. В тази поза Буда Шакямуни е постигнал блаженство преди 2600 години. Учителят Дешимару нарича дзадзен _„връщане към нормалното, изначално, универсално състояние на тялото и ума“_.

Дзадзен е за всеки, независимо от възраст, пол или образование. Чрез редовна практика и следване на учението на истинските учители на предаването, той води до радикална трансформация на живота ни. Тесният, егоцентричен и объркан ум ще се отвори за най-висшата истина &mdash; истината на просветлението &mdash; и духът на вселенско съчувствие ще израсне в нас от само себе си, естествено и спонтанно. Учителят Кодо Саваки е казал: _„Оставате дзадзен да прави дзадзен!“_.

Дзен не е нито философия, нито психология, нито доктрина. Той е отвъд философията, концепциите и формите. Същността на дзен не може да бъде изразена с думи.

# Къде да практикуваме дзен?

Дожото е място, където практикуваме Пътя &mdash; дзадзен. Това е просто, тихо място. Дзен никога не е бил практикуван самостоятелно, а винаги в санга, общността на практикуващите, и винаги е бил предаван от учител на ученик &mdash; _и шин ден шин_ (яп. _от ум на ум_). Учителят Дешимару сравнява практиката в дожото с огън: колкото повече дърва хвърляш в него, толкова по-силен е пламъкът. В дожото си помагаме взаимно, за да е силна практиката ни и за да се смирим. Ако следваме правилата на дожото и се държим правилно, вече сме изоставили част от егото си, което контролира всекидневните ни действия. Учителят Доген е казал: _„Да изучаваме дзен е да изучаваме себе си; да изучаваме себе си е да забравим себе си; да забравим себе си е да открием Буда природата си, изначалната наша природа“_.

**Дори да сте напълно начинаещ и никога да не сте практикували, заповядайте.** Учителят Миокен казва: _„Когато сядаме в дзадзен, винаги сядаме с ума на начинаещ &mdash; сякаш го правим за пръв път.“_

## Мокушо дзен група София
***
_Адрес_:
ул. Незабравка 33, студио „Янтра“

_Контакти_: <a href="mailto:sofia@mokushozen.bg?subject=Дзадзен%20практика %20в%20София">отговорник на дожото</a>
 
 _График на редовните дзадзен практики:_
<table>
<tr><td>сряда</td><td>19:15-21:00</td></tr>
<tr><td>четвъртък</td><td>6:45-8:45</td></tr>
</table>
Моля, идвайте навреме,защото започваме навреме.

## Мокушо дзен група Варна
***
_Адрес_:
Студио „Единение“, ул. "Дръзки" 10, ет.2, (вратата до ресторант „Стария чинар“ в посока турския ресторант)

_Контакти_:
<a href="mailto:hristovi_opt@abv.bg?subject=Мокушо%20дзен">hristovi_opt@abv.bg</a>

_График на редовните дзадзен практики:_
<table>
<tr><td>вторник 19:45-21:00</td></tr>
</table>
Моля, идвайте 15 минути преди началото на практиката, защото започваме точно навреме.

# Предстоящи събития

## Есенен сешшин с учителя Йонуц Кошин, 22-26. септември 2021, Враца

От 22 до 26 септември 2021 във вила Лилия до гр. Враца ще се проведе тридневен дзен сешшин под ръководството на Йонуц Кошин, учител от приемствената линия на Дешимару-Зайслер.

Кошин роши започва да практикува дзен през 2000 г. с учителя Миокен, от когото получава шихо (официално предаване на дхарма) през 2016 г. Той е университетски преподавател и доктор по архитектура.

Сешшинът е една от най-мощните и ползотворни практики, които дзен традицията предлага на западния свят. Сешшин буквално означава „да събереш Ума“ или „да докоснеш Ума“. Този „Ум“ не е нашето обичайно, ежедневно съзнание, а е един различен начин да бъдем със себе си, с другите и със света – начин, който се основава на нашето вродено състрадание, мъдрост и просветление и им позволява да се проявят.

Ритъмът на сешшина се задава от дзадзен (в 6:00, 11:00, 17:00 и 20:00); между дзадзен има учения, сесии за въпроси и отговори, саму (работа заедно), хранене и др. За да участвате е задължително да присъствате на цялото събитие от началото му до края. 

**В случай, че не сте ваксинирани, задължително трябва да си направите антигенен тест до 48 часа преди провеждането на събитието.**

Необходимо е да носите:
* сертификат за ваксинация или резултат от антигенен тест.
* широки, удобни тъмни дрехи (дънките и джинсите не са такива). 
* възглавничка за медитация (дзафу) и постелка (дзабутон). Ако нямате, вземете две дебели одеяла. 
* три малки купички, които влизат една в друга, лъжица и клечки за хранене или комплект за орьиоки.
* спален чувал. Има ограничен брой стаи, в които ще бъдат настанявани приоритетно жените. За мъжете има общо спално помещение. Може да спите също така на палатка. 

Препоръчителното минимално дарение, за да бъде възможно това събитие, е 120 лв.

Храната е вегетарианска и ще бъде приготвяна на място с помощта на участващите.

За да заявите участие, моля, попълнете най-късно до 17. септември [формата за записване](https://airtable.com/shr8GgY23VHzxFJbu).

Броят на участващите е ограничен! Напълно начинаещите са добре дошли – предварителен опит не е нужен!

**Възможно е събитието да не се състои, ако бъдат въведени противоепидемични мерки, които забраняват събирането на групи над 12 души.** Ще ви уведомим своевременно за това.

# Мокушо дзен в други страни

## Будапеща, Унгария – учителят Миокен 

Поученията по време на практика (кусен) са на английски език, с превод на унгарски.  Храмът Тайсен-джи се намира в 16. район на Будапеща, на Rakosi ut 77 (улица Ракоши 77). До него може да стигнете с червената линия на метрото (M2), като от крайната ѝ спирка Örs Vezér Tere вземете автобус 144 до спирка Batthyáni utca - храмът е на 20 метра от нея.

_График на редовните практики:_

| пон-пет | 6:00-8:00  | 18:30-20:00 |
| съб     | 8:30-10:00 | 18:00-19:00 |
| нед     | почивен ден ||

Сайт: [Мокушо дзен Унгария](http://mokushozen.hu/)

## Букурещ, Румъния - учителят Кошин

Учителят Кошин редовно провежда дзадзен дни на английски с превод на румънски. За да получавате информация за провеждането им, моля, запишете се в [пощенския списък](http://mokushozen.ro/newsletterEn.php).

Сайт: [Мокушо дзен Румъния](http://mokushozen.ro/)

# Архив
[Минали събития](/past_events)
