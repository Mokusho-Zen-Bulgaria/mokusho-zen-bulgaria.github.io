# Какво е дзен?
Дзен е точното предаване на дзадзен практиката. Това е практика на правилна стойка и дишане с единение на тялото и ума, в която отпадат идеите, откривателският дух, личната изгода и напълно се разделяме с бъркотията на егоистичния ум. В тази поза Буда Шакямуни е постигнал просветление преди 2600 години. Учителят Дешимару нарича дзадзен _„връщане към нормалното, изначално, универсално състояние на тялото и ума“_.

Дзадзен е за всеки, независимо от възраст, пол или образование. Чрез редовна практика и следване на автентични учители, той води до радикална трансформация на живота ни. Тесният, егоцентричен и объркан ум се отворя за най-висшата истина &mdash; истината на просветлението &mdash; и духът на вселенско съчувствие израства в нас от само себе си, естествено и спонтанно. Учителят Кодо Саваки е казал: _„Оставате дзадзен да прави дзадзен!“_.

Дзен не е нито философия, нито психология, нито доктрина. Той е отвъд философията, концепциите и формите. Същността на дзен не може да бъде изразена с думи.


# Предстоящи събития

## Уикенд сешшин до София, 10-12. март 2022

Сешшинът е период на интензивна дзен практика, в който времето и неспирният поток на мислите биват заменени от съсредоточаване във всичко, което правим: седящата и ходещата немедитации\*, почистването, готвенето, храненето, чуването, виждането, тишината, умиротворението. Сешшинът е приложно изкуство да останеш насаме с най-съкровеното, без да се откъсваш от другите хора. За това ни помага подредената програма: ставаме в 5:30, практикуваме дзадзен четири пъти по час и половина до 21 часа, а между тях има Дарма лекции, време за въпроси и отговори, работа, хранене.

Водещият Кошин роши е румънски учител от приемствената линия на Тайсен Дешимару, получил шихо от учителя Миокен. Той е университетски преподавател по архитектура.

**Необходимо е да си носите:**
* Широки, удобни тъмни дрехи
* Три малки купички, които влизат една в друга и лъжица
* Спален чувал или одеало. Матраци има на място. Ще спим в дожото. 

Събираме се в **петък, 10.03, от 17ч** и приключваме в неделя по обед.

Мястото е къща в горния край **село Кътина, до София**. Може да дойдете с автобус 27 от метростанция „Княгиня Мария Луиза“ и слезете на последната спирка, а след това вървите пеша към 20 минути. Моля, не използвайте Google Maps, защото ще ви забие в нищото, а вижте подробните указания на [сайта на нашата домакиня](https://deviflow.com/domat-na-devi/).

**Храната е вегетарианска** и ще бъде приготвяна на място с помощта на участващите. 

**Не е нужно да сте ваксинирани, нито да се тествате** за ковид.

За да бъде възможно това събитие ви молим да дарите **120 лв**. Събираме средствата само за покриване на разходите. **Ако сте финансово затруднени, елате и дайте колкото ви е възможно.**

Запишете се, като [попълните формата](https://airtable.com/shrZrka1uoEAM1vgx).

За допълнителни въпроси може да се обадите на 0893679042 Сава или 0878676127 Жулиета

*\* Учителят Дешимару е настоявал, че дзадзен не е медитация. А какво точно е ще разберете след края на сешшина или на живота.*

# Как да практикуваме дзен във всекидневния си живот?

Дожото е място, където практикуваме Пътя &mdash; дзадзен. Това е просто, тихо място. Дзен никога не е бил практикуван самостоятелно, а винаги в санга, общността на практикуващите, и винаги е бил предаван от учител на ученик &mdash; _и шин ден шин_ (яп. _от ум на ум_). Учителят Дешимару сравнява практиката в дожото с огън: колкото повече дърва хвърляш в него, толкова по-силен е пламъкът. В дожото си помагаме взаимно, за да е силна практиката ни и за да се смирим. Ако следваме правилата на дожото и се държим правилно, вече сме изоставили част от егото си, което контролира всекидневните ни действия. Учителят Доген е казал: _„Да изучаваме дзен е да изучаваме себе си; да изучаваме себе си е да забравим себе си; да забравим себе си е да открием Буда природата си, изначалната наша природа“_.

**Дори да сте напълно начинаещ и никога да не сте практикували, заповядайте.** Учителят Миокен казва: _„Когато сядаме в дзадзен, винаги сядаме с ума на начинаещ &mdash; сякаш го правим за пръв път.“_

## Мокушо дзен група София
***
_Адрес_:
ул. Незабравка 33, студио „Янтра“
_Контакти_: <a href="mailto:sofia@mokushozen.bg?subject=Дзадзен%20практика %20в%20София">sofia@mokushozen.bg</a>
 
 _График на редовните дзадзен практики:_
<table>
<tr><td>понеделник</td><td>19:15-21:00</td></tr>
<tr><td>вторник</td><td>6:45-8:45</td></tr>
</table>
Моля, идвайте навреме,защото започваме навреме.

## Мокушо дзен група Варна
***
_Адрес_:
Студио „Единение“, ул. "Дръзки" 10, ет.2, (вратата до ресторант „Стария чинар“ в посока турския ресторант)

_Контакти_:
<a href="mailto:hristovi_opt@abv.bg?subject=Мокушо%20дзен">hristovi_opt@abv.bg</a>

_График на редовните дзадзен практики:_
<table>
<tr><td>вторник 19:45-21:00</td></tr>
</table>
Моля, идвайте 15 минути преди началото на практиката, защото започваме точно навреме.

# Мокушо дзен в други страни

## Будапеща, Унгария – учителят Миокен 

Поученията по време на практика (кусен) са на английски език, с превод на унгарски.  Храмът Тайсен-джи се намира в 16. район на Будапеща, на Rakosi ut 77 (улица Ракоши 77). До него може да стигнете с червената линия на метрото (M2), като от крайната ѝ спирка Örs Vezér Tere вземете автобус 144 до спирка Batthyáni utca - храмът е на 20 метра от нея.

_График на редовните практики:_

| пон-пет | 6:00-8:00  | 18:30-20:00 |
| съб     | 8:30-10:00 | 18:00-19:00 |
| нед     | почивен ден ||

Сайт: [Мокушо дзен Унгария](http://mokushozen.hu/)

## Букурещ, Румъния - учителят Кошин

Учителят Кошин редовно провежда дзадзен дни на английски с превод на румънски. За да получавате информация за провеждането им, моля, запишете се в [пощенския списък](http://mokushozen.ro/newsletterEn.php).

Сайт: [Мокушо дзен Румъния](http://mokushozen.ro/)

# Архив
[Минали събития](/past_events)
