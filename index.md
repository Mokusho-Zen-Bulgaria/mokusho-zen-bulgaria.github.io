# Какво е дзен?
Дзен е точното предаване на дзадзен практиката. Това е практика на правилна стойка и дишане с единение на тялото и ума, в която отпадат идеите, откривателският дух, личната изгода и напълно се разделяме с бъркотията на егоистичния ум. В тази поза Просветленият, Шакямуни, е постигнал блаженство преди 2600 години. Учителят Дешимару нарича дзадзен _„връщане към нормалното, изначално, универсално състояние на тялото и ума“_.

Дзадзен е за всеки, независимо от възраст, пол или образование. Чрез редовна практика и следване на учението на истинските учители на предаването, той води до радикална трансформация на живота ни. Тесният, егоцентричен и объркан ум ще се отвори за най-висшата истина &mdash; истината на просветлението &mdash; и духът на вселенско съчувствие ще израсне в нас от само себе си, естествено и спонтанно. Учителят Кодо Саваки е казал: _„Оставате дзадзен да прави дзадзен!“_.

Дзен не е нито философия, нито психология, нито доктрина. Той е отвъд философията, концепциите и формите. Същността на дзен не може да бъде изразена с думи.

# Къде да практикуваме дзен?

Дожото е място, където практикуваме Пътя &mdash; дзадзен. Това е просто, тихо място. Дзен никога не е бил практикуван самостоятелно, а винаги в санга, общността на практикуващите, и винаги е бил предаван от учител на ученик &mdash; _и шин ден шин_ (яп. _от ум на ум_). Учителят Дешимару сравнява практиката в дожото с огън: колкото повече дърва хвърляш в него, толкова по-силен е пламъкът. В дожото си помагаме взаимно, за да е силна практиката ни и за да се смирим. Ако следваме правилата на дожото и се държим правилно, вече сме изоставили част от егото си, което контролира всекидневните ни действия. Учителят Доген е казал: _„Да изучаваме дзен е да изучаваме себе си; да изучаваме себе си е да забравимм себе си; да забравим себе си е да открием Буда природата си, изначалната наша природа“_.

**Дори да сте напълно начинаещ и никога да не сте практикували, заповядайте.** Учителят Миокен казва: _„Когато сядаме в дзадзен, винаги сядаме с ума на начинаещ &mdash; сякаш го правим за пръв път.“_

## Мокушо дзен група София
***
_Адрес_:
София, „М&В Къщата“, ул. Св. Св. Кирил и Методии № 31. <a href="https://goo.gl/maps/5z5UPMZ7AB42" target="_blank">Вижте на картата.</a>

_Контакти_:
<a href="mailto:nina.kotseva@gmail.com?subject=Дзадзен%20практика">nina.kotseva@gmail.com</a>

_График на редовните дзадзен практики:_
<table>
<tr><td>сряда</td><td>19:30-20:30</td></tr>

</table>

Моля, идвайте 15 минути преди началото на практиката, защото започваме точно навреме. Ако сте напълно начинаещ, свържете се по имейла с нас.

## Мокушо дзен група Варна
***
_Адрес_:
Студио „Единение“, ул. "Дръзки" 10, ет.2, (вратата до ресторант „Стария чинар“ в посока турския ресторант)

_Контакти_:
<a href="mailto:hristovi_opt@abv.bg?subject=Мокушо%20дзен">hristovi_opt@abv.bg</a>

_График на редовните дзадзен практики:_
<table>
<tr><td>понеделник 19:15-20:30</td></tr>
</table>
Моля, идвайте 15 минути преди началото на практиката, защото започваме точно навреме.

# Предстоящи събития

## Зимен уикенд сешшин София, 2.-4. февруари 2018

### с учителя Йонуц Кошин

Редом с гьоджи – редовната, установенa практика на дзадзен, сешшинът е една от най-мощните и ползотворни практики, които дзен традицията предлага на западния свят. Сешшин буквално означава „да събереш Ума“ или „да докоснеш Ума“. Този „Ум“ не е нашето обичайно, ежедневно съзнание, а е един различен начин да бъдем със себе си, с другите и със света – начин, който се основава на нашето вродено състрадание, мъдрост и просветление и им позволява да се проявят.

Ритъмът на сешшина се задава от дзадзен (в 6:30, 11:00, 17:00 и 20:00); между дзадзен има учения, сесии за въпроси и отговори, саму (работа заедно), хранене и др. Ако желаете да участвате, силно ви препоръчваме да се опитате да присъствате на цялото събитие. Ако нямате тази възможност, можете да дойдете за един ден или част от деня.

Сешшинът ще се води от учителя Кошин, учител от приемствената линия на Дешимару-Зайслер. Започва да практикува дзен през 2000 г. с учителя Миокен, от когото е получил шихо (официално предаване на дхарма) през 2016 г. Понастоящем служи като сейдо (учител-резидент) в храма Мокушодзен-джи в Букурещ и пътува често из Европа, за да преподава в други дзен центрове. Той е университетски преподавател и доктор по архитектура.

Ако не сте седяли дзадзен с нас преди, ще има специално отделено време за начинаещите: в събота и неделя от 10:00 ч. (пристигане между 9:30-9:50 ч.), последвано от дзадзен в 11:00 часа. Не се изисква предишен опит. Трябва само да донесете свободни, тъмни дрехи и дзафу (традиционна възглавница за седене) и дзабутон (традиционна постелка за седене); ако нямате такива, донесете две дебели одеяла.
След като присъствате на въведението, можете да продължите заедно с другите.

Храненето се извършва по традиционния дзен начин и е част от практиката. Храната е лакто-вегетарианска и се приготвя по време на сешшина. Ако имате намерение да се присъедините към нас за хранене, моля да ни уведомите при регистрацията си. Донесете си орьоки комплекта, ако имате такъв; ако не, донесете три средни купички, лъжица и чифт пръчици за хранене.

Тези, които присъстват на целия сешшин, ще спят в доджото (залата, в която практикуваме). Ако планирате да спите там, моля да ни уведомите при регистрацията си. Трябва да донесете шалте и спален чувал. Мястото ще е добре отоплено.

Препоръчаното дарение за цялото събитие е 55 лв. Това включва настаняване, храна и учение. Ако участвате само за част от сешшина, дарението е според участието (препоръчват се 20-35 лв.)

Броят на участниците е ограничен. За да заявите участие, моля, попълнете [формата за записване](https://airtable.com/shrtCs8lD2gdYbsBR). Ако имате въпроси, свържете се със:

* sava@tutuf.com - Сава Чанков
* +359898293138 - Нина Коцева

### Програма

| **Петък**     | **2. февруари**  |
| 18.30 - 19.45 | пристигане и настаняване |
| 20.00         | дзадзен + церемония |
| 23.00         | край на деня |
| **Събота**    | **3. февруари** |
| 6.00          | събуждане |
| 6.30 - 8.30   | дзадзен + церемония + генмай (закуска) |
| 8.30 - 9.00   | почивка |
| 9.00          | саму (работа - основно в кухнята) |
| 9.30 - 9.50   | пристигане на начинаещи и практикуващи, които не нощуват при нас |
| 10.00         | въведение в дзадзен |
| 11.00 - 12.15 | дзадзен + въпроси и отговори |
| 12.30 - 14.30 | обяд + почивка |
| 14.30 - 16.30 | саму (работа в кухнята + почистване) |
| 17.00 - 18.30 | дзадзен |
| 18.30 - 19.00 | вечеря |
| 20.00 - 21.30 | дзадзен + вечерна церемония |
| 21.30 - 23.00 | свободно време/ парти |
| 23.00         | край на деня |
| **Неделя**    | **4. февруари** |
| 6.00          | събуждане |
| 6.30 - 8.30   | дзадзен + церемония + генмай |
| 8.30 - 9.00   | почивка |
| 9.00          | саму |
| 9.30 - 9.50   | пристигане на начинаещи и практикуващи, които не нощуват при нас |
| 10.00         | въведение в дзадзен |
| 11.00 - 12.15 | дзадзен + въпроси и отговори |
| 12.30 - 14.00 | обяд + саму (почистване и подреждане) |
| 14.00         | финална церемония |
| 14.30         | край на сешшина |


# Мокушо дзен в други страни

## Будапеща, Унгария – учителят Миокен 

Поученията по време на практика (кусен) са на английски език, с превод на унгарски.  Храмът Тайсен-джи се намира в 16. район на Будапеща, на Rakosi ut 77 (улица Ракоши 77). До него може да стигнете с червената линия на метрото (M2), като от крайната ѝ спирка Örs Vezér Tere вземете автобус 144 до спирка Batthyáni utca - храмът е на 20 метра от нея.

_График на редовните практики:_

| пон-пет | 6:00-8:00  | 18:30-20:00 |
| съб     | 8:30-10:00 | 18:00-19:00 |
| нед     | почивен ден ||

Сайт: [Мокушо дзен Унгария](http://mokushozen.hu/)

## Букурещ, Румъния - учителят Кошин

Учителят Кошин редовно провежда дзадзен дни на английски с превод на румънски. За да получавате информация за провеждането им, моля, запишете се в [пощенския списък](http://mokushozen.ro/newsletterEn.php).

Сайт: [Мокушо дзен Румъния](http://mokushozen.ro/)

# Архив
[Минали събития](/past_events)
