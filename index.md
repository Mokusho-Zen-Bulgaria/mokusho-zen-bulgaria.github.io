# Какво е дзен?
Дзен е точното предаване на дзадзен практиката. Това е практика на правилна стойка и дишане с единение на тялото и ума, в която отпадат идеите, откривателският дух, личната изгода и напълно се разделяме с бъркотията на егоистичния ум. В тази поза Просветленият, Шакямуни, е постигнал блаженство преди 2600 години. Учителят Дешимару нарича дзадзен _„връщане към нормалното, изначално, универсално състояние на тялото и ума“_.

Дзадзен е за всеки, независимо от възраст, пол или образование. Чрез редовна практика и следване на учението на истинските учители на предаването, той води до радикална трансформация на живота ни. Тесният, егоцентричен и объркан ум ще се отвори за най-висшата истина &mdash; истината на просветлението &mdash; и духът на вселенско съчувствие ще израсне в нас от само себе си, естествено и спонтанно. Учителят Кодо Саваки е казал: _„Оставате дзадзен да прави дзадзен!“_.

Дзен не е нито философия, нито психология, нито доктрина. Той е отвъд философията, концепциите и формите. Същността на дзен не може да бъде изразена с думи.

# Къде да практикуваме дзен?

Дожото е място, където практикуваме Пътя &mdash; дзадзен. Това е просто, тихо място. Дзен никога не е бил практикуван самостоятелно, а винаги в санга, общността на практикуващите, и винаги е бил предаван от учител на ученик &mdash; _и шин ден шин_ (яп. _от ум на ум_). Учителят Дешимару сравнява практиката в дожото с огън: колкото повече дърва хвърляш в него, толкова по-силен е пламъкът. В дожото си помагаме взаимно, за да е силна практиката ни и за да се смирим. Ако следваме правилата на дожото и се държим правилно, вече сме изоставили част от егото си, което контролира всекидневните ни действия. Учителят Доген е казал: _„Да изучаваме дзен е да изучаваме себе си; да изучаваме себе си е да забравимм себе си; да забравим себе си е да открием Буда природата си, изначалната наша природа“_.

**Дори да сте напълно начинаещ и никога да не сте практикували, заповядайте.** Учителят Миокен казва: _„Когато сядаме в дзадзен, винаги сядаме с ума на начинаещ &mdash; сякаш го правим за пръв път.“_

## Мокушо дзен група София
***
_Адрес_:
София, „М&В Къщата“, ул. Св. Св. Кирил и Методии № 31. <a href="https://goo.gl/maps/5z5UPMZ7AB42" target="_blank">Вижте на картата.</a>

_Контакти_:
<a href="mailto:nina.kotseva@gmail.com?subject=Дзадзен%20практика">nina.kotseva@gmail.com</a>

_График на редовните дзадзен практики:_

|понеделник|7:00-8:20|
|вторник|7:00-8:20|
|сряда|19:30-20:50|
|петък|7:00-8:20|


Моля, идвайте 15 минути преди началото на практиката, защото започваме точно навреме. Ако сте напълно начинаещ, свържете се по имейла с нас.

## Мокушо дзен група Варна
***
_Адрес_:
Студио „Единение“, ул. "Дръзки" 10, ет.2, (вратата до ресторант „Стария чинар“ в посока турския ресторант)

_Контакти_:
<a href="mailto:hristovi_opt@abv.bg?subject=Мокушо%20дзен">hristovi_opt@abv.bg</a>

_График на редовните дзадзен практики:_
<table>
<tr><td>вторник 19:45-21:00</td></tr>
	</table>
Моля, идвайте 15 минути преди началото на практиката, защото започваме точно навреме.

# Предстоящи събития

## Есенен сешшин с учителя То-Рйю, Враца, 21-24. септември 2018

От 21 до 24 септември 2018 във вила Лилия до гр. Враца ще се проведе тридневен дзен сешшин под ръководството на Ласло То-Рйю Калман, учител от приемствената линия на Дешимару-Зайслер.

То-Рйю сенсей започва да практикува дзен през 1993 г. с учителя Миокен, от когото получава шихо (официално предаване на дхарма) през 2016 г. Понастоящем служи като сейдо (учител-резидент) в храмовете Тайсен-джи и Хобо-джи в Будапеща и пътува често из Европа, за да преподава в други дзен центрове.

Сешшинът е една от най-мощните и ползотворни практики, които дзен традицията предлага на западния свят. Сешшин буквално означава „да събереш Ума“ или „да докоснеш Ума“. Този „Ум“ не е нашето обичайно, ежедневно съзнание, а е един различен начин да бъдем със себе си, с другите и със света – начин, който се основава на нашето вродено състрадание, мъдрост и просветление и им позволява да се проявят.

Ритъмът на сешшина се задава от дзадзен (в 6:00, 11:00, 17:00 и 20:00); между дзадзен има учения, сесии за въпроси и отговори, саму (работа заедно), хранене и др.

Какво да си носите:
1. Широки, меки и удобни тъмни дрехи (дънките и джинсите не са такива).
2. Възглавничка за медитация (дзафу) и постелка (дзабутон) – ако нямате, носете две дебели одеяла, тип родопски (в никакъв случай тънки поларени одеяла или шалтета за йога).
3. Комплект за орьиоки, а ако не разполагате с такъв – три малки купички, които влизат една в друга, лъжица и клечки за хранене.
4. Спални чували и шалтета – има ограничен брой легла, на които ще бъдат настанявани приоритетно жените. Иначе можете да спите в дожото (залата, в която практикуваме) или да опънете палатка.

Желателно е да дойдете в петък, 21 септември, до 19:30 ч. Моля, когато пристигнете на бензиностанция Лукойл В127, местност Дъбника, изход Оряхово, да позвъните на 0888752009 – Аурелио Тошевски, за да бъдете отведени до вилата.

[Карта на бензиностанцията](https://www.google.bg/maps/place/Lukoil+B127/@43.2497151,23.571541,16z/data=!4m12!1m6!3m5!1s0x0:0xced5c55f911949c2!2sLukoil+B127!8m2!3d43.250198!4d23.573!3m4!1s0x0:0xced5c55f911949c2!8m2!3d43.250198!4d23.573)

Моля, попълнете [формата за записване](https://airtable.com/shrLFs3dbd4LkJtae).

За да бъде възможно това събитие, очакваме минимално дарение от 20 лв на ден (общо 60 лв). Това включва разходи за храна, спане, както и пътя и настаняването на учителя.

Храната е вегетарианска и ще бъде приготвяна на място с помощта на участващите.

Броят на участващите е ограничен! Напълно начинаещите са добре дошли – предварителен опит не е нужен!

# Мокушо дзен в други страни

## Будапеща, Унгария – учителят Миокен 

Поученията по време на практика (кусен) са на английски език, с превод на унгарски.  Храмът Тайсен-джи се намира в 16. район на Будапеща, на Rakosi ut 77 (улица Ракоши 77). До него може да стигнете с червената линия на метрото (M2), като от крайната ѝ спирка Örs Vezér Tere вземете автобус 144 до спирка Batthyáni utca - храмът е на 20 метра от нея.

_График на редовните практики:_

| пон-пет | 6:00-8:00  | 18:30-20:00 |
| съб     | 8:30-10:00 | 18:00-19:00 |
| нед     | почивен ден ||

Сайт: [Мокушо дзен Унгария](http://mokushozen.hu/)

## Букурещ, Румъния - учителят Кошин

Учителят Кошин редовно провежда дзадзен дни на английски с превод на румънски. За да получавате информация за провеждането им, моля, запишете се в [пощенския списък](http://mokushozen.ro/newsletterEn.php).

Сайт: [Мокушо дзен Румъния](http://mokushozen.ro/)

# Архив
[Минали събития](/past_events)
