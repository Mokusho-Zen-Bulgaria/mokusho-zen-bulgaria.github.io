# Какво е дзен?
Дзен е точното предаване на дзадзен практиката. Това е практика на правилна стойка и дишане с единение на тялото и ума, в която отпадат идеите, откривателският дух, личната изгода и напълно се разделяме с бъркотията на егоистичния ум. В тази поза Просветленият, Шакямуни, е постигнал блаженство преди 2600 години. Учителят Дешимару нарича дзадзен _„връщане към нормалното, изначално, универсално състояние на тялото и ума“_.

Дзадзен е за всеки, независимо от възраст, пол или образование. Чрез редовна практика и следване на учението на истинските учители на предаването, той води до радикална трансформация на живота ни. Тесният, егоцентричен и объркан ум ще се отвори за най-висшата истина &mdash; истината на просветлението &mdash; и духът на вселенско съчувствие ще израсне в нас от само себе си, естествено и спонтанно. Учителят Кодо Саваки е казал: _„Оставате дзадзен да прави дзадзен!“_.

Дзен не е нито философия, нито психология, нито доктрина. Той е отвъд философията, концепциите и формите. Същността на дзен не може да бъде изразена с думи.

# Къде да практикуваме дзен?

Дожото е място, където практикуваме Пътя &mdash; дзадзен. Това е просто, тихо място. Дзен никога не е бил практикуван самостоятелно, а винаги в санга, общността на практикуващите, и винаги е бил предаван от учител на ученик &mdash; _и шин ден шин_ (яп. _от ум на ум_). Учителят Дешимару сравнява практиката в дожото с огън: колкото повече дърва хвърляш в него, толкова по-силен е пламъкът. В дожото си помагаме взаимно, за да е силна практиката ни и за да се смирим. Ако следваме правилата на дожото и се държим правилно, вече сме изоставили част от егото си, което контролира всекидневните ни действия. Учителят Доген е казал: _„Да изучаваме дзен е да изучаваме себе си; да изучаваме себе си е да забравимм себе си; да забравим себе си е да открием Буда природата си, изначалната наша природа“_.

**Дори да сте напълно начинаещ и никога да не сте практикували, заповядайте.** Учителят Миокен казва: _„Когато сядаме в дзадзен, винаги сядаме с ума на начинаещ &mdash; сякаш го правим за пръв път.“_

## Мокушо дзен дожо София
***
_Адрес_:
София, ул. Кричим 21 (на 300м от метростанция „Джеймс Баучер“). <a href="https://www.openstreetmap.org/#map=19/42.67071/23.32465" target="_blank">Вижте на картата.</a>

Входът за дожото е през терасата. До нея се стига по пътечката през двора. **Моля, не звънете на звънците!**

_Контакти_:
<a href="mailto:sava.chankov@gmail.com?subject=Мокушо%20дзен">sava.chankov@gmail.com</a>

_График на редовните дзадзен практики:_
<table>
<tr><td>сряда</td><td>19:30-20:30</td></tr>

</table>

Моля, идвайте 15 минути преди началото на практиката, защото започваме точно навреме.

## Мокушо дзен група Варна
***
_Адрес_:
Студио „Единение“, ул. "Дръзки" 10, ет.2, (вратата до ресторант „Стария чинар“ в посока турския ресторант)

_Контакти_:
<a href="mailto:hristovi_opt@abv.bg?subject=Мокушо%20дзен">hristovi_opt@abv.bg</a>

_График на редовните дзадзен практики:_
<table>
<tr><td>понеделник 19:15-20:30</td></tr>
</table>
Моля, идвайте 15 минути преди началото на практиката, защото започваме точно навреме.

# Предстоящи събития

## Дзадзен дни с учителя Йонуц Кошин
## София, 14.-15. януари 2017

Практическо въведение в дзен от сенсей Йонуц Кошин. Сенсей Кошин е учител от линията Мокушо, която е европейско продължение на японската дзен-будистка традиция. Миналото лято той получи шихо (предаване на дарма), автентично потвърждение за принадлежност към непрекъснатата редица учители, водеща началото си от Буда Шакямуни.

Начало на линията Мокушо поставя Тайсен Дешимару, който пристига в Париж от Япония  през 1967. По случай половинвековният юбилей от пренасянето на дзен в Европа, 2017 е обявена за година на Дешимару в нашата линия.

На дните ще се наблегне в детайли на правилната поза, правилното дишане и правилната настройка на ума. Разясненията ще се редуват с конкретна практика. Събитието е подходящо за напълно начинаещи!

Място на провеждане:

гр. София ул. Атанас Далчев №8, в салона на гимназията по фризьорство и козметика
GPS: 42.672570, 23.355906

BG Maps: http://www.bgmaps.com/link/A7338C38A52FC3C3571708C11AF611D5

Google Street View:
https://www.google.bg/maps/@42.672091,23.355992,3a,75y,326.16h,82.85t/data=!3m4!1e1!3m2!1sO2esk_2Pl5c94ckXy4pqTQ!2e0

Програма:

| **Първи ден** | събота, 14. януари |
| 08:30         | трябва да бъдете пред залата! |
| 09:00         | начало |
| 09:00 - 10:30 | Практика |
| 10:30 - 11:00 | Почивка |
| 11:00 - 12:30 | Практика |
| 12:30 - 14:00 | Обедна почивка (обядът не е включен, ще обядваме в ресторант наблизо) |
| 14:00 - 15:30 | Практика |
| 15:30 - 16:00 | Почивка |
| 16:00 - 17:00 | Практика |
| **Втори ден** | неделя, 15. януари |
| 09:00 - 12:00 | Практика (с почивки) |

Такса: 20 лв. (общо за двата дни). За втори и всеки следващ член на семейство участието е 10 лв.

За повече информация:
тел. 0897 96 46 88, Адриан Станев
email: adrian.stanev@gmail.com

Ако разполагате с възглавничка и постелка за медитация ги вземете.  В случай че нямате, носете две дебели одеала за постелка и възглавница.

Облечете свободни, тъмни дрехи.

## Сешшин с учителя Йонуц Кошин
## село Горско Косово, 3.-5. март 2017

Подробности ще бъдат обявени през 2017.
