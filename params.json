{
  "name": "Мокушо дзен България",
  "tagline": "Общност на практикуващите дзадзен от школата Мокушо",
  "body": "# Какво е дзен?\r\nДзен е точното предаване на дзадзен практиката. Това е практика на правилна стойка и дишане с единение на тялото и ума, в която отпадат идеите, откривателският дух, личната изгода и напълно се разделяме с бъркотията на егоистичния ум. В тази поза Просветленият, Шакямуни, е постигнал блаженство преди 2600 години. Учителят Дешимару нарича дзадзен _„връщане към нормалното, изначално, универсално състояние на тялото и ума“_.\r\n\r\nДзадзен е за всеки, независимо от възраст, пол или образование. Чрез редовна практика и следване на учението на истинските учители на предаването, той води до радикална трансформация на житейската ни философия и донася пълноценно щастие във всекидневния ни живот. Тесният, егоцентричен и объркан ум ще се отвори за най-висшата истина &mdash; истината на просветлението &mdash; и духът на вселенско съчувствие ще израсне в нас от само себе си, естествено и спонтанно. Учителят Кодо Саваки е казал: _„Оставате дзадзен да прави дзадзен!“_.\r\n\r\nДзен не е нито философия, нито психология, нито доктрина. Той е отвъд философията, концепциите и формите. Същността на дзен не може да бъде изразена с думи.\r\n\r\n# Къде да практикуваме дзен?\r\n\r\nДожото е място, където практикуваме Пътя &mdash; дзадзен. Това е просто, тихо място. Дзен никога не е бил практикуван самостоятелно, а винаги в санга, общността на практикуващите, и винаги е бил предаван от учител на ученик &mdash; _и шин ден шин_ (яп. _от ум на ум_). Учителят Дешимару сравнява практиката в дожото с огън: колкото повече дърва хвърляш в него, толкова по-силен е пламъкът. В дожото си помагаме взаимно, за да е силна практиката ни и за да се смирим. Ако следваме правилата на дожото и се държим правилно, вече сме изоставили част от егото си, което контролира всекидневните ни действия. Учителят Доген е казал: _„Да изучаваме дзен е да изучаваме себе си; да изучаваме себе си е да забравимм себе си; да забравим себе си е да открием Буда природата си, изначалната наша природа“_.\r\n\r\n**Дори да сте напълно начинаещ и никога да не сте практикували, заповядайте.** Учителят Миокен казва: _„Когато сядаме в дзадзен, винаги сядаме с ума на начинаещ &mdash; сякаш го правим за пръв път.“_\r\n\r\n## Мокушо дзен дожо София\r\n***\r\n_Адрес_: \r\nСофия, ул. Кричим 21 (на 300м от метростанция „Джеймс Баучер“). <a href=\"https://www.openstreetmap.org/#map=19/42.67071/23.32465\" target=\"_blank\">Вижте на картата.</a>\r\n\r\nВходът за дожото е през терасата. До нея се стига по пътечката през двора. **Моля, не звънете на звънците!**\r\n\r\n_Контакти_:\r\n<a href=\"mailto:sava.chankov@gmail.com?subject=Мокушо%20дзен\">sava.chankov@gmail.com</a>\r\n\r\n_График на редовните дзадзен практики:_\r\n<table>\r\n<tr><td>сряда 19:30-20:30</td></tr>\r\n<!--<tr><td>събота <b>9:30-10:30</b></td></tr>-->\r\n</table>\r\n\r\nМоля, идвайте 15 минути преди началото на практиката, защото започваме точно навреме. Ако сте начинаещ, елате половин час по-рано, за да получите инструкции как да седите.\r\n\r\n## Мокушо дзен група Варна\r\n***\r\n_Адрес_: \r\nСтудио „Единение“, ул. \"Дръзки\" 10, ет.2, (вратата до ресторант „Стария чинар“ в посока турския ресторант)\r\n\r\n_Контакти_:\r\n<a href=\"mailto:hristovi_opt@abv.bg?subject=Мокушо%20дзен\">hristovi_opt@abv.bg</a>\r\n\r\n_График на редовните дзадзен практики:_\r\n<table>\r\n<tr><td>понеделник 19:15-20:30</td></tr>\r\n</table>\r\nМоля, идвайте 15 минути преди началото на практиката, защото започваме точно навреме.\r\n\r\n# Предстоящи събития\r\n\r\n## Дзадзен ден във Варна, 25. септември (неделя)\r\n\r\nТова събитие е въведение в дзадзен, подходящо както за напълно начинаещи, така и за хора с известен опит. Ще се наблегне в детайли на трите аспекта на дзадзен: правилна поза, дишане и ум. Разясненията ще се редуват с конкретна практика.\r\n\r\nПрактиката ще се води от учителя Миокен Бек. Учителят Миокен е последовател на учителя Тайсен Дешимару и учителя Мокушо Зеслер повече от 30 години. Получава дхармично предаване от учителя Косен Тибо, наследник на Ренпо Ниуа дзенджи, през есента на 2002. Последните 15 години разпространява учението в Източна Европа, като основава първия дзен манастир в Източна Европа - Хобо-джи в Пилишсентласло, Унгария; на храма Тайсен-джи в Будапеща и Мокушодзен-джи в Букурещ; както и на доджо в Загреб. \r\n\r\nУчителят Миокен е в близка връзка с няколко духовни водачи в Европа: Дзентацу Бейкър роши, дхармичен наследник на Судзуки роши; Фаусто Тайтен Гуареши, настоятел на италианския манастир Фуден-джи; учителят Стефан Косен Тибо и учителката Барбара Косен, най-големите живи ученици на учителя Дешимару; Лама Денис, наследник на Калу ринпоче в Европа; и Генпо роши, водач на международната санга Кандзеон. Членува в международната организация [Колоквиум върху насилието и религията](http://violenceandreligion.com/).\r\n\r\n###Програма\r\n\r\nкога | какво\r\n----------|-------\r\n08:30|трябва да бъдете пред залата!\r\n09:00|начало\r\n9:00 - 10:30|практика\r\n10:30 - 11:00|почивка\r\n11:00 - 12:30|практика\r\n12:30 - 14:00|обедна почивка (обяд не е включен)\r\n14:00 - 15:30|практика\r\n15:30 - 16:00|почивка\r\n16:00 - 17:00|практика\r\n\r\nТакса за участие: 30 лв.\r\n\r\nНосете свободни дрехи.  Моля, носете си одеяло за седене, а в случай, че разполагате със собствено дзафу (възглавница за медитация), донесете и него.\r\n\r\n_Моля, заявете  участието си предварително, тъй като местата са ограничени!_\r\n\r\n###Информация и записвания\r\nтел: 0885 942 466 Полина Иванова<br />\r\nтел: 0888 211 866 Димитър Христов<br />\r\nимейл: <a href=\"mailto:studionie@abv.bg?subject=Дзадзен ден 25. септември\">studionie@abv.bg</a>\r\n\r\n###Място на провеждане\r\nгр. Варна, ул. \"Дръзки\" 10, ет.2, студио „Единение“ (вратата до ресторант „Стария чинар“ в посока турския ресторант)",
  "note": "Don't delete this file! It's used internally to help with page regeneration."
}